Начин на работа
Вашата програма трябва да позволява на потребителя да отваря файлове (open), да извършва
върху тях някакви операции, след което да записва промените обратно в същия файл (save) или в
друг, който потребителят посочи (save as). Трябва да има и опция за затваряне на файла, без
записване на промените (close). За целта, когато програмата ви се стартира, тя трябва да позволява
на потребителя да въвежда команди и след това да ги изпълнява.
Когато отворите даден файл, неговото съдържание трябва да се зареди в паметта, след което
файлът се затваря. Всички промени, които потребителят направи след това трябва да се пазят в
паметта, но не трябва да се записват обратно, освен ако потребителят изрично не укаже това.
Във всеки от проектите има посочен конкретен файлове формат, с който приложението ви
трябва да работи. Това означава, че:
1. то трябва да може да чете произволен валиден файл от въпросния формат;
2. когато записва данните, то трябва да създава валидни файлове във въпросния формат.
Както казахме по-горе, потребителят трябва да може да въвежда команди, чрез които да
посочва какво трябва да се направи. Командите могат да имат нула, един или повече параметри,
които се изреждат един след друг, разделени с интервали.
Освен ако не е казано друго, всяка от командите извежда съобщение, от което да е ясно дали е
успяла и какво е било направено.
Дадените по-долу команди трябва да се поддържат от проекта:

Open
Зарежда съдържанието на даден файл. Ако такъв не съществува се създава нов с празно
съдържание.
Останалите команди могат да се изпълняват само ако има успешно зареден файл.
> open C:\Temp\file.svg
Successfully opened file.svg

Close
Затваря текущо отворения файл.
> close
Successfully closed file.svg

Save
Записва направените промени обратно в същия файл, от който са били прочетени данните.
> save
Successfully saved file.svg

Save As
Записва направените промени във файл, като позволява на потребителя да укаже неговия път.
> saveas "C:\Temp\another file.svg"
Successfully saved another file.svg

Exit
Излиза от програмата
> exit

Работа със SVG файлове
В рамките на този проект трябва да се разработи приложение, което работи с SVG файлове.
Приложението трябва да може да зарежда фигури от файла, да извършва върху тях дадени
операции, след което да може да записва промените обратно на диска.
За улеснение, в рамките на проекта ще работим само с основните фигури (basic shapes) в SVG.
Приложението ви трябва да поддържа поне три от тях. Например можете да изберете да се
поддържат линия, кръг и правоъгълник.
Също така, за улеснение считаме, че координатната система, в която работим е тази по
подразбиране: положителната ос X сочи надясно, а положителната ос Y сочи надолу.
Дизайнът на приложението трябва да е такъв, че да позволява при нужда лесно да можете да
добавите поддръжка на нови фигури.
Когато зареждате съдържанието на един SVG файл, трябва да прочетете само фигурите, които
приложението ви поддържа и можете да игнорирате всички останали SVG елементи.
След като заредите фигурите, потребителят трябва да може да изпълнява дадените в
следващия раздел команди, които добавят, изтриват или променят фигурите.
Когато записвате фигурите във файл, трябва да генерирате валиден SVG файл.

Операции:
Print Извежда на екрана всички фигури.

Create Създава нова фигура.

Erase Изтрива фигура

Translate Транслира една или всички фигури. Ако потребителят не посочи конкретна
фигура се транслират всички фигури; ако се посочи конкретна – променя се
само тя.

Within Извежда на екрана всички фигури, които попадат в даден регион.
Потребителят може да укаже какъв да бъде регионът – кръг или
правоъгълник

Примерен SVG файл figures.svg

<?xml version="1.0" standalone="no"?>
<!DOCTYPE svg PUBLIC "-//W3C//DTD SVG 1.1//EN"
 "http://www.w3.org/Graphics/SVG/1.1/DTD/svg11.dtd">
<svg>
 <rect x="5" y="5" width="10" height="10" fill="green" />
 <circle cx="5" cy="5" r="10" fill="blue" />
 <rect x="100" y="60" width="10" height="10" fill="red" />
</svg>